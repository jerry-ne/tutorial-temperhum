# Vybíráme HW aneb kupte si USB teploměr(y) TEMPerHUM TXT :thermometer:

## HW zařízení k odečtu teplot a vlhkosti
Já zakoupil TEMPerHUM TXT, základní info o zařízení:

- Indikace signálu: červené světlo při práci 
- Jednotky měření: °C/F
- Teplotní rozsah: -40 °C ~ 85 °C
- Rozlišení teploty: 0,06 °C
- Přesnost teploty ± přesností 0,1 °C -- 0,5 °C
- Rozsah vlhkosti: 0 ~ 100RH%
- Rozlišení vlhkosti: 1 RH%
- Přesnost vlhkosti: ± 4,5% RH
- Nastavení alarmu a posílání email zpráv (Windows).
- Kompatibilní s Windows 2000, XP, Vista, 7, 8, 10
- Data mohou být zaznamenávána do CVS a lze jej naimportovat do Excelu
- Rozměry zařízení: 6,2 cm x 1,7 cm x 1,1 cm
- Barva: bílá
- prodlužovací USB kabel 70 cm

## Je nutné koupit toto konkrétní zařízení?
Není to nezbytné. Existují i jiní výrobci. Musíte si ale opatřit skript, který
z tohoto Vašeho zařízení dokáže vyčíst měřené hodnoty.

## Cena teploměru TEMPerHUM TXT
Jedno zařízení vyjde na necelých 900 Kč (údaj 2023).

## Kolik jich koupit?
Každou místnost v domu, kterou chcete pravidelně měřit, 
musíte vybavit jedním takovým teploměrem. Jelikož je to USB teploměr, 
musíte také myslet na to, do čeho jej připojíte: notebook, pevné PC, 
SBC (jednodeskový PC) nebo router s USB portem a OpenWRT (což je plnohodnotný Linux).

## Topologie měření
Pokud máte např. na skříni router s USB portem a OpenWRT a chcete měřit teplotu o pár
metrů jinde, myslete na nákup také USB prodlužovacího kabelu.

## Podporované architektury
Podporované architektury (vyzkoušeno): x86-64 (32-bit a 64-bit) a arm64.
